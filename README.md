
# Miljöfarlig verksamhet I

Miljöbalkens (MB) 2 kap. rör *miljöfarlig verksamhet*. Reglerna i 2
kap. måste tillämpas tillsammans.

Områden som inte är kursfordran:

* Skogsbruk, 
* jordbruk, 
* fiskelagstiftning,
* minerallagen,
* regler om infrastruktur (vägar, järnvägar, flyg etc.),
* miljö*och energiskatter.

Områden som är kursfordran är:

* Områdesskydd och 
* naturskydd  

och även:

* Tillståndsprocessen, 
* beslutsprocessen och 
* tillsyn 

I huvudsak 2 kap: 

* naturskydd,
* förorenade regler, 
* processregler och 
* miljökvalitet.

MB:s syfte framgår av 1:1. MB. Det är en ramlag, det är detta vi vill
uppnå men det finns konkreta begränsningar längre fram i lagen som
talar om i vilken utsträckning krav kan ställas. Vi ska främja
hållbar utveckling och inte nå hållbar utveckling. Vi ska tänka både
kortsiktigt och långsiktigt. Vi ska välja sådana krav och åtgärder
som kan anses uppnå de mål som uppställs i 1:1. Miljö och hälsa ska
skyddas.

## Hänsynsregler 

2:1 - Modifierad bevisbörda. Den som vill göra någonting som kan
skada miljön ska visa att kraven är uppfyllda verksamhetsbörda.

2:2 - De som jobbar med sånt som kan vara miljöfarligt ska se till
att de har den kunskap som behövs. Man ska veta vad man gör och vad
konsekvenserna av det kan bli.

2:3 - Den viktigaste bestämmelsen. Alla ska vidta de skyddsåtgärder
som krävs för att begränsa skada för miljö och människans hälsa.
Vidta försiktighet. Det gäller för alla som bedriver verksamhet som
på något sätt kan påverka miljön och människors hälsa. Undantag i 2:1
sista stycket MB.

De skyddsåtgärder som ska vidtas är de som är tekniskt möjliga och
ekonomiskt rimliga. De ska också vara miljömässigt motiverade i
enlighet med 2:7.

Om vi inte ska tolka bestämmelsen så extensivt så kanske vi inte
heller ska tolka det så restriktivt med tanke på 1:1. Vi ska ha en
ändamålstolkning och försöka sträva efter att få så mycket miljöskydd
som möjligt inom ramen för 2:3.

Handlar om konkreta saker: T.ex. bygga eller riva en fabrik etc.

2:4 - Viktig bestämmelse. Man ska välja de minst miljöfarliga
produkterna att sälja.

2:5 - Om hushållning med resurser och energi samt anvisning om hur vi
ska hantera avfall.

2:6 - Val av plats.

Miljöbalken gäller parallellt med andra lagar, t.ex. PBL. Ibland kan
de finnas anledning att ta hänsyn till MB i PBL frågor och vice
versa. Även om de båda är lex specialis inom sina respektive områden.

## 9 kap. MB Miljöfarlig verksamhet

Det kan finnas en myndighet som ställer specifika krav på den
enskilde ang. miljöfrågor. Myndigheten måste då ha
tillsynsbefogenhet. För vissa verksamheter som klassas som
miljöfarliga har vi t.ex. kommunal tillsyn.

9:1 MB - Vad *miljöfarlig verksamhet* innebär.

*  1 p. **Utsläpp**. T.ex. att man släpper ut jord i vatten eller
   avloppsvatten i mark.

*  2 p. **Användning av marken, anläggningen eller byggnaden på något
   sätt.**. Oftast fastigheter såsom fabriker. Ej bilar och flygplan
   och utsläpp därifrån. 
   
	*Annat utsläpp* innebär avlopp från t.ex. bad och annat avlopp än
	det som avses med avloppsvatten enl. 2 §. Kan även vara vatten
	som fabriker släpper ut, t.ex. processvatten. Det kan även röra
	sig om helt annat industriutsläpp, någon slags kemikalier.

	Punkten innefattar även förorening i mark, vatten och luft.

	Det måste också finnas en *risk för olägenhet*. Räcker med risk,
	inte att det faktiskt sker en skada.

	Att vi borstar tänderna kan vara miljöfarlig verksamhet men det
	är inte enskilt utan gemensamt.

*  3 p. **buller, skakningar, ljus eller annat liknande** Om någon
   spelar hög musik kan det vara miljöfarlig verksamhet. Med "annat"
   menas allt annat som kan vara farligt för miljön och människors
   hälsa. Kan t.ex. vara flygande golfbollar.

2:3 - Undantag från paragrafen i vissa fall:

*  Kraven ska ställas i relation till hur allvarlig den ifrågavarande
   störningen är.

*  Miljödomstolens avgörande från 2009 i Växjö. Man får tåla rökning.
   Men finns andra avgöranden också där fastighetsägaren förelagts
   att åtgärda.

*  MÖD 2007:1 flaggstångslina ger upphov till buller. Det fick man
   tåla menade domstolen.

*  MÖD 2008:15 Ved i vedpanna. Grannar klagade och störde sig på
   röken m.m. Det slutade med begränsningar i hur man fick elda med
   veden i vedpannan.

9:7 - **Avloppsvatten**. Definition av avloppsvatten i 9:2.
Avloppsvatten får inte släppas ut då det ger olägenhet.

Inte allt vatten som släpps ut i avloppet är avloppsvatten. Exempel
på vad som inte är avloppsvatten är:

* vatten från vask och diskmaskin, 

* vatten som används för kylning som är rent men fått temperaturen
  ändrad etc. Det är då frågan om en annan liknande störning som
  föreskrivs i 9:1 3 p. eftersom vattnet ändrat temperatur och blivit
  varmare.

9:3 - Definition av **olägenhet för människors hälsa**. Det kan i sig
göra att verksamheten anses för miljöfarlig och att skyddsåtgärder
måste vidtas.

Alla verksamheter omfattas. Men man är mer intresserad av större
verksamheter som kan orsaka mer skada än mindre verksamheter som
kanske inte orsakar lika stor skada.

## Förordning för miljöfarlig verksamhet och hälsoskydd

Förkortat: MFVH.

De relevanta kapitlen är 2 och 9.

5 § -  Man måste söka tillstånd för att få lov att bedriva
verksamheten. Det blir en förprövning utav verksamheten där
myndigheten går i och gör en grundläggande bedömning av verksamheten,
när den ska upphöra etc.

7 § - Länsstyrelsen ska pröva tillstånd av verksamheter som är stora
och besvärliga men inte jättestora och jättebesvärliga
(B-verksamheter). Miljödomstolen ska pröva tillstånd av verksamheter
som är väldigt stora och besvärliga (A-verksamheter). A- och
B-verksamheter är tillståndspliktiga.

Anmälan görs till kommunen för C-verksamheter. Det är bara för att
meddela sin existens. Se 9:7 MB.

U-verksamheter har inga krav på sig alls i första skedet. Man får
följa kraven och sedan får tillsynsmyndigheten på eget bevåg eller om
någon klagar utöva tillsyn i verksamheten.

9:6 MB - inget krav på tillstånd utan regeringen kan föreskriva
vilket den gjort med MFVH och MPF. Tillstånd söks om man vill bedriva
eller ändra verksamhetens ändamål.

9:6a - Tillsynsmyndigheten får förelägga en verksamhet att söka
tillstånd. MÖD 2004:1

9:6b - Ansökan om frivilligt tillstånd. Om man vill vara på den säkra
sidan så att myndigheterna inte kan komma sen och hindra att
verksamheten bedrivs.

9:8 - Ansökningar om tillstånd handläggs av MD eller länsstyrelsen.
Kommunen handlägger anmälningsärenden.

## Krav som kan ställas på verksamheten

2:3 MB innehåller de grundläggande frågor som ska besvaras.

*  Vem är verksamhetsutövaren? Behöver inte alltid vara så
   självklart. Finns ingen definition på verksamhetsutövare i MB, men
   på andra ställen. Man är verksamhetsutövare:

	*  Om man driver verksamheten

	*  Om man innehar verksamheten

	*  Om man har sådant betydande inflytande över verksamheten att
	   fatta avgörande beslut.

	*  Se IUD direktiv 2010/75 art. 3.15

	*  MÖD 2013:34:

		> den som har tillståndet över flygplatsen är Försvarsmakten.
		> Sedan finns ett annat civilt företag som driver den civila
		> flygverksamheten på flygplatsen. Det civila företaget måste
		> betala tillsynsavgift och invänder att det är
		> Försvarsmakten som innehar tillståndet och att krav därför
		> inte kan ställas på dem. Domstolen säger att även om
		> Försvarsmakten innehar tillståndet anses det civila
		> företaget även att vara verksamhetsutövare och ska då följa
		> de krav och betalas den avgift som finns. Man ska således
		> inte enbart titta på tillståndet utan på det faktiska.

*  *Vad* är verksamheten och vem avgör det? Det är nödvändigt att
   veta vad verksamheten är för att veta vad vi kan ställa krav på.
   Vad är det som prövas?

*  Vad är det för *typer av åtgärder* som vi kan kräva av
   verksamheten? Kan vi kräva att de lägger ner? Att de flyttar? Att
   de byter ut fossila bränslen mot biobränslen?

*  I *vilken omfattning* kan vi ställa de här kraven? Hur
   långtgående?

# Miljöfarlig verksamhet II

Miljöbalken ska tillämpas så att de mål som uppställs ska främjas.

## Vem verksamhetsutövaren är

*  Innehavaren av verksamheten

*  Den som driver verksamheten

*  Eller den som har faktiska och rättsliga möjligheter att besluta
   om verksamheten. Ska vara avgörande beslut om brift och ekonomi.

## Vad som är "verksamheten"

*  Verksamhetsutövaren preciserar vad som är verksamheten. T.ex. vad
   verksamheten ska syssla med och innehålla.

*  Handlar det om en tillståndspliktig verksamhet måste man hålla sig
   inom ramen för det som tillståndet avser. Myndigheten kan inte
   heller gå in och säga att man inte får syssla med det eller det,
   utan det är verksamhetsutövaren som preciserar verksamheten. Den
   som ansöker om tillstånd preciserar verksamheten.

*  Det som kan prövas är innehållet i verksamheten och vad det får
   för konsekvens vad det gäller utsläpp i luft och vatten, buller
   etc. Man kan även pröva det som sätts in i fabriken som ska leda
   till en färdig produkt.

*  Med andra ord process, insatsvaror och konsekvenser får prövas.

*  Det som inte kan prövas är vad som produceras och exporteras ut ur
   fabriken t.ex. Då kan (tillsyns)myndigheten inte ha några
   synpunkter på den producerade varan.

## Vilka typer av åtgärder som kan krävas av verksamheten

*  FEUF art. 191 

*  2:3 MB - **Försiktighetsprincipen**. Innebär att man ska ta
   preventiva åtgärder innan skadan uppkommer.

	*  Man behöver inte ha fullständig bevisning, utan det räcker med
	   "skäl att anta".

	*  2:1 MB - *Reviderad bevisbörda*. Verksamhetsutövaren ska visa
	   att kraven är uppfyllda. Sökanden har stort ansvar att delta i
	   och bidra med utredning.

*  **Begränsningar i verksamheten**. Man kan exempelvis begränsa
   mängden av en viss kemikalie eller dylikt. Eller så kan man
   begränsa en viss plats eller lokal.

*  **Förebygga störningar** genom att t.ex. välja ett slutet system,
   välja mindre farliga ämnen etc.

*  **Begränsningar i störningen** genom att använda en viss bättre
   process och teknik som leder till mindre föroreningar m.m. Man kan
   även sätta bullerskydd på maskiner, stänga dörrarna till fabriken
   så att buller och annat inte släpps ut på ett enkelt sätt.

*  **Motverka och reparera**. Verksamhetsutövaren kan åläggas vidta
   åtgärder och bekosta dessa för att motverka störningar på de
   fastigheter som ger upphov till störningar av olika slag.

*  Förorenaren ska **betala**. Den som utövar verksamheten och
   stör/skadar miljön ska själv bekosta de åtgärder som vidtas för
   att begränsa och motverka störningarna/skadorna.

*  2:3 1 st. sista men. MB - Vid yrkesmässig verksamhet ska **bästa
   tekniken** användas. (Se Industriutsläppsdirektivet (IUD) 2010/75
   art. 3.10). Det ska vara teknisk möjligt att använda sig av den
   bästa tekniken. 
   
	Man utgår ifrån det som är den bästa tekniken idag. Någon som
	sökt tillstånd för 10 år sedan hade då ett lägre krav jämfört med
	idag.

	Hur ska begreppet *yrkesmässig verksamhet* tolkas? I rättspraxis
	används begreppet brett och omfattar även situationer där det
	inte handlar om yrkesmässig verksamhet. Kan även handla om
	privatmässig verksamhet.

	MÖD 2008:15

	Art 3.10 IUD:

	> Bästa tillgängliga teknik: det mest effektiva och mest avancerade
	> stadium vad gäller utvecklingen av verksamheten och
	> tillverkningsmetoderna som anger en given tekniks praktiska
	> lämplighet för att utgöra grunden för gränsvärden för utsläpp och
	> andra tillståndsvillkor och som har till syfte att hindra och, när
	> detta inte är möjligt, minska utsläpp och påverkan på miljön som
	> helhet.
	>
	> a) teknik: både den teknik som används och det sätt på vilket
	anläggningen utformas, uppförs, underhålls, drivs och avvecklas,
	>
	> b) tillgänglig: att tekniken ska ha utvecklats i sådan
	> utsträckning att den kan tillämpas inom den berörda industri­
	> branschen på ett ekonomiskt och tekniskt genomförbart sätt och
	> med beaktande av kostnader och nytta, oavsett om tekniken
	> tillämpas eller produceras inom den berörda medlemsstaten,
	> förutsatt att den berörda verk­ samhetsutövaren på rimliga
	> villkor kan få tillgång till den,
	>
	> c)  bästa: den teknik som är mest effektiv för att uppnå en hög
	> allmän skyddsnivå för miljön som helhet.

*  2:4 MB - **Produktval**. Man ska välja de kemiska produkt och
   varor som medför minst olägenhet och skada för hälsa och miljö.
   Det innebär inte att man ställer krav på det som fabriken
   producerar utan handlar om ingredienserna och ursprungsämnena samt
   vilken process och metod som används för produktionen. T.ex.
   rengöringsprocesser, kemikalier etc. Fokus ligger alltså på
   funktionen.

*  2:5 MB - **Hushållning**. Man ska hushålla med råvaror och energi
   och hantera avfall på ett bra sätt. Man ska minska förekomsten och
   mängden av farliga material, återvinna det som går att återvinna
   och använda förnybara energikällor.

	MÖD 2009:7 rörde huruvida fjärrvärme eller bergvärme skulle
	användas.

	När är det ekonomiskt hållbart och tekniskt möjligt att använda
	förnybar energi i stället för traditionella källor?

	MÖD 2010:7

	Kan bli en konflikt mellan produktval (4 §) och hushållning (5
	§). Ska vi använda ett nytt, fint material eller något som är
	återanvänt och som kan innehålla föroreningar m.m.

*  2:6 MB - **Lokalisering**. 

	3 st. PBL och MB *tillämpas parallellt*, vilket innebär att båda
	regelverken måste vara uppfyllda för att tillstånd för en
	verksamhet ska beviljas. Finns det framtida planer och
	detaljplaner för platsen t.ex. att bostäder ska byggas får inte
	tillstånd beviljas för en farlig verksamhet, industri etc. Man
	kan ompröva en verksamhet om förhållandena i omgivningen ändrats.

	2 st. säger att den mest lämpliga platsen för verksamheten ska
	väljas.

I vilken omfattning kan vi ställa de här kraven? Hur långtgående? Hur
mycket är det företagsekonomiskt möjligt för ett normalt företag i
branschen att vidta de skyddsåtgärder som krävs?

# Miljöfarlig verksamhet III

## Lokalisering

2:6 1 st. MB rör lokalisering. Hur väljer man plats för sin
verksamhet?

En viktig aspekt är att **ändamålet för verksamheten ska kunna
uppnås** där. Vill man starta ett stenbrott får det lämpligen vara en
plats där det finns sten. Likaså om man vill uppföra vindkraftverk.
Det får vara en plats där det rimligen blåser. Platsen ska således
vara kopplad till verksamheten och det man vill utföra.

**Minsta intrång och olägenhet** dvs. den minst dåliga platsen. Se KN
B 59/93 – en bergtäkt: 

> På den tiden ej tillståndspliktig verksamhet. Mycket bebyggelse
> m.m. runtomkring. Ligger i nära anslutning till ett samhälle. Man
> vill starta upp verksamheten igen men får föreläggande att ansöka
> om tillstånd med stöd av 9:6 MB. KN gör i fallet en
> tillståndsprövning som konstaterar att det inte är en bra plats för
> verksamheten. Massa oväsen, lastbilar, vibrationer i marken som
> orsakar sprickor i husen etc. Man kollar då var verksamheten kan
> ligga rent objektivt. Vilka platser är lämpliga för
> stenbrottsverksamhet? Man hittade ett par ställen men de var av
> riksintresse naturskyddade (3 kap. MB) och skulle således skyddas.
> Lokalen ska vara inom rimligt avstånd – man kan inte skicka upp
> verksamheten till Kiruna t.ex., får vara i Skåne någonstans.
> Sammantaget är det mindre intrång att använda en redan befintlig
> täkt än att använda skyddade områden m.m. trots att verksamheten
> medför en del konsekvenser på den befintliga platsen. Verksamheten
> fick tillstånd att fortsätta. Platsen var inte på något sätt "bra"
> men var platsen med minsta intrång och olägenhet i jämförelse med
> andra platser. Påtaglig risk för sprickbildning i byggnaderna
> däromkring men inte av väsentlig betydelse eller risk.

Ett tillstånd enligt MB är förhållandet mellan det allmänna och den
som får tillståndet. Man får därför utöva viss verksamhet och till
viss del skada miljön m.m. men man får inte skada någon annan
enskild mark eller egendom (jfr. 32 kap. MB).

MÖD 2002:46 om en bensinmack i centrala Åkarp mitt inne i
bebyggelsen: 

> Man ville på den tiden utlokalisera bensinmackarna men kunde inte
> göra så med tvångsåtgärder. Man arbetade i stället med
> överenskommelser. Bensinstationsföretaget hade accepterat en plats
> som var länge ifrån bebyggelsen men det fanns fortfarande
> bostadshus runtom. MÖD konstaterade att den nya platsen visserligen
> var mycket bättre men att den nya platsen fortfarande var så dålig
> att man ej kunde acceptera att macken skulle läggas där. MÖD menade
> att rent objektivt fanns det bättre och lämpligare områden att
> lägga macken på men detta godkändes inte av bensinföretaget.

Prioritet ger inte företräde. Den som låg där tidigare har inte
första tjing. De som redan fanns på platsen tidigare kan tvingas
ompröva sina villkor.

Lokaliseringskravet aktualiseras inte enbart vid uppstart av
verksamhet utan även om man ändrar sina villkor m.m. MÖD M 4686–16:

> En fabrik i Lomma, metallåtervinningsanläggning. Ej
> tillståndspliktig verksamhet utan man bedriver tillsyn. Ville utöka
> sin verksamhet så att den blev tillståndspliktig. Domstolen
> konstaterar att den utökade verksamheten att utökningen skulle få
> för stora konsekvenser för omgivningen. Uppenbart att det finns
> bättre platser att lägga anläggningen på. Man får inte tillstånd
> att utöka verksamheten. (Detta innebär inte att man förbjuds att
> fortsätta med sin verksamhet – utan endast att man inte får
> tillstånd att utöka den.)

Sammantaget man ska ha en plats där ändamålet kan uppnås ur en
objektiv synpunkt och där minsta intrång och olägenhet görs. Man får
utreda huruvida det finns bättre platser att förlägga anläggningen
på.

## Markanvändning

2:6 2 st. och 3–4 kap. MB rör markanvändning.

Det krävs tillstånd för *ändrad* markanvändning. Man tar mark i
anspråk för ändamål som tidigare inte funnits. Gör man dock nya saker
*inom sitt fabriksområde* är det *inte* att anse som ändrad
markanvändning. Men om man tar nya skogsmark osv. är det ändrad
markanvändning om man utför nya saker på marken som man tidigare inte
haft tillstånd för.

Är det inte *tillståndsprövning* för verksamheten ska 3–4 kap. MB
inte användas. Är det inte *ändrad markanvändning* ska 3–4 kap. MB
inte tillämpas.

Vad innebär det i 3–4 kap. MB om markändringen är tillståndspliktig?
4 kap. riktar in sig på vissa specifika platser i Sverige.

Hushållsbestämmelserna innebär att man ska använda resurserna på ett
rationellt sätt. Ibland innebär det att vi ska exploatera.

3:1 MB - Inte så mycket vägledning om vem som gör värderingen, vad
det ska tas hänsyn till m.m. Rätt så skönsmässigt!

3:2–4 MB - Olika värden som ska skyddas från t.ex.
exploateringsföretag. Ska skyddas så långt möjligt. Det innebär att
går det inte att skydda dem så kan man t.ex. ta bort sju hektar av
världens bästa jordbruksjord eller bygga bostäder m.m. Man ska beakta
de olika skyddsintressena och finns det en bättre plats ska den
användas.

3:7 MB - Värdefulla ämnen och material

3:8 MB - Anläggningar som behövs för kommunikation och produktion.

3:9 MB - Totalförsvarsmaktsområden.

3:5–9 MB - Riksintressen. Områdena ska skyddas från påtaglig skada.

## Områden av riksintresse

-   En myndighet beslutar om att ett område är extra viktigt och ska
    betraktas som ett riksintresse och därmed skyddas som ett
    riksintresse. T.ex. Trafikverket, Naturvårdsverket etc. Det finns
    inga rättsliga beslut som kvalificerar ett område till ett
    riksintresse. Det är myndigheternas (interna) arbetsmaterial och
    bedömningar.

-   Områden med riksintresse har en stor praktisk betydelse, men den
    rättsliga konstruktionen är tämligen oklar.

-   OBS! Riksintressen ska inte ihopblandas med naturreservat eller
    andra naturskyddade områden!

4 kap. MB

-   Områdena angivna direkt i lagtexten.

-   Det som är av riksintresse för natur- och kulturvärden för
    friluftslivet berörs i 4 kap.

-   Handlar om exploateringsföretag som skadar naturen och hindra dem.

-   4:1 2 st. Undantag från 1 st.

-   3–4 §§ Kustområden

-   5 § Fjällområden

-   6 § Vattenkraftverk

-   3:10 MB Riksintressen i 4 kap. har alltid företräde om det råder
    konkurrens mellan 3 och 4 kap. Då ska bestämmelserna i 4 kap.
    tillämpas.

## Kunskap

2 kap. 2 § MB – kunskap

-   Minst tillämplig på konkreta situationer.

-   Paragrafen tillämpas någon gång ibland i enskilda fall. T.ex. vid
    hantering av avfall. Man ska då ha kunskaper om denna hantering.

-   Vill man ha tillstånd ska man göra en miljökonsekvensbeskrivning
    enl. 6 kap. MB. Även 26 kap. – den som bedriver verksamhet ska hålla
    sig uppdaterad och ha så pass mycket kunskap som behövs för att
    kunna bedöma vilka konsekvenser verksamheten kan föranleda.

## Skälighetsregeln

2:7 MB – skälighetsregeln

-   Avvägning mellan kostnad och nytta.

-   Tillämpas på hänsynsreglerna i 2 kap. MB. Dock ej på 3–4 kap.

-   2:7 1 st. kraven ska uppfyllas om det inte kan anses orimligt att
    uppfylla dem.

    -   Man ska ta hänsyn till nyttan med åtgärderna i förhållande till
        kostnaderna.

-   Kostnaderna är inte så svåra att bedöma. Det mäts i pengar.

-   Frågan är hur nyttan ska värderas och mätas.

    -   Oftast gör man en uppskattning och kollar om det verkar rimligt.
        Går inte att fastställa på ett vetenskapligt eller systematiskt
        sätt. Vad är rimligt att sätta kravnivån?

-   Vi pratar om den specifika åtgärden – inte om verksamheten i sig.
    Det handlar alltså inte om nyttan som verksamheten ger i relation
    till kostnaden, utan den skyddsåtgärd som vidtas.

2:9–10 MB

-   Vi går inte utanför de uppställda kraven med hänsyn till bäst teknik
    etc. Vi ställer inte strängare krav än det finns utrymme med hänsyn
    till ”olägenhet av väsentlig betydelse”.

-   2:9 1 st. kolla i lagtext

-   2:9 2 st.

-   2:10

Sammanfattning av dessa tre föreläsningar:

-   Se Power Point på kurshemsidan!

