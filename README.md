# Seminarium 9 - ansvar

## Vid läsning av NJA 1988 s. 26

Fallet handlar om tjänstefel. Det finns bestämmelser om det i 20 kap.
BrB. 1 § är relevant här.

> 1 § Den som uppsåtligen eller av oaktsamhet vid
> **myndighetsutövning** genom handling eller underlåtenhet
> åsidosätter vad som gäller för uppgiften skall dömas för tjänstefel
> till böter eller fängelse i högst två år. 

Det måste alltså ha varit myndighetsutövning. Man kom fram till att
det *inte* var det i det här fallet.

Vem gjorde fel och vad var felet?

Det var kommunstyrelsen som begick felet. De godkände ett avtal för
ett köp trots att Kammarrätten hade sagt att de skulle vänta tills
ett överklagande prövats.

Frågan är vilket ansvar enskilda ledamöter i *den kommunala nämnden*
har om den åsidosätter sina skyldigheter enligt lag.

I det här fallet behövde de uppenbarligen inte ta ansvar
(kommunstyrelsen). Varför det, och när hade de behövt ta ansvar? Vad
är grejen med att frågan är om nämnden och fallet om kommunstyrelsen?

Det är *justitiekanslern* som väckte åtal. I gärningsbeskrivningen
säger den:

> De ledamöter som står bakom kommunstyrelsens beslut d 14 juni 1984
> har därigenom i sin myndighetsutövning uppsåtligen eller av grov
> oaktsamhet åsidosatt vad som till följd av lag eller annan
> författning gäller för denna myndighetsutövning.

Gällde Kammarrättens beslut bara 100 kr? Det var bara det som var
kvar när förbudet kom.

Frågan blir om det var myndighetsutövning, det kommunstyrelsen
gjorde. Vad gjorde de? De "vårdade kommunens angelägenheter" (något
som regleras av gamla kommunallagen 1:4). Men det
innebär inte alltid myndighetsutövning, enligt Kammarrätten.

Hovrätten friar dem baserat på att det inte är myndighetsutövning. De
säger:

> En myndighet som förhandlar om och träffar ett civilrättsligt avtal
> eller ett kommunalt organ som deltar i vården av kommunens
> angelägenheter bör således inte anses syssla med myndighetsutövning
> endast därför att myndigheten eller organet därvid har att följa
> vissa allmänna eller speciella förvaltningsrättsliga regler.

och att bara för att det fanns ett beslut från Kammarrätten gör inte
det att det blir myndighetsutövning att överskrida det beslutet:

> Om ett behörigt beslut vid vård av kommunens angelägenheter inte
> utgör myndighetsutövning, kan själva den omständigheten att
> beslutet är kompetensöverskridande inte rimligen förläna det sådan
> karaktär. KammarR:ns inhibitionsbeslut utgör, liksom senare dess
> dom, endast ett konstaterande att beslutet är
> kompetensöverskridande och därför inte gäller. Ett sådant
> konstaterande av domstol kan inte rimligen ge beslut som grundar
> sig på det inhiberade beslutet en karaktär av myndighetsutövning
> som de inte skulle haft utan inhibitionsbeslutet.

En skiljaktig sa att det visst var myndighetsutövning att sätta sig
över Kammarrättens beslut.

**HD**:

Eftersom ekonomiskt stöd lämnades åt enskild företag så överskred
kommunfullmäktige sin befogenhet.

HD fokuserar mest på att definiera *myndighetsutövning* och kommer
fram till att det inte var det i det här fallet.

De säger att visserligen kan även gynnande beslut vara
myndighetsutövning. De säger också att "typiskt för behörig
myndighetsutövning är också att beslut eller åtgärder grundas på
offentligrättsliga regler och att rättsverkningar av beslut har sin
grund i dessa", och de har en massa källor för det.

I det här fallet fanns det inga regler bakom det som i praktiken var
ett lån till företaget. Bara en väldigt allmän regel i 1:4 Gamla KomL
om att kommuner ska vårda kommuners angelägenheter (alltså att de ska
avgöra hur pengarna används). Därför var det inte myndighetsutövning,
enligt det ovan citerade. " Av betydelse är sålunda att
Tandbergsbolaget *inte med stöd av någon författning* eller på *annan
offentligrättslig grund* hade anspråk på att hos kommunen få prövad
frågan om ekonomiskt stöd".

Därför kunde åtalat inte bifallas.

## Svea Hovrätt B 3204-02

I den här domen blev politikerna faktiskt dömda. Hovrätten ändrade
den tidigare domen från Enköpings Tingsrätt.

Yrkandet var att personer i miljönämnden i Enköping skulle dömas för
tjänstefel eftersom de inte tog ut **miljösanktionsavgift** när de
borde gjort det och att de inte **anmält** händelser där det fanns
misstanke om brott när de borde gjort det.

HovR konstaterar att det är myndighetsutövning, som TR sagt.

Frågan de har kvar att avgöra för att se om 20:1 BrB är tillämplig är
om kommunpolitikerna har **åsidosatt vad som gällt för uppgiften**.

Hovrätten går igenom sammanträdet den 30 augusti 1999 och
sammanträdet den 19 oktober 1999:

När det gäller det första så handlar det om att företag varit sena
med att lämna in "köldmedierapporter". Man får göra undantag i vissa
fall, men inte i detta enligt Hovrätten.

Det andra sammanträdet handlade också om köldmedier men om
anmälningsskyldigheten. Det mesta av de fallen var om för sen
inlämning av rapport men det fanns också ett med PEAB för att de
förvarat tunnor på sin mark.

Det kom inte i något av fallen någon förklaring till miljönämnden om
varför rapporter inte lämnats in. Så de skulle anmält.

Miljönämnden sa att de planerade att lämna in en förteckning med
icke-anmälda fall till åklagarmyndigheten varje år. Hovrätten sa att
det gör utredning av fallen svårare och att de inte uppfyllt sin
skyldighet.

Eftersom de inte reserverat sig när besluten togs så blev alla
ansvariga.

Hovrätten sa att de *medvetet* brutit mot bestämmelserna.

Det är inte helt klart om alla var medvetna om reglerna men om de
inte var det så är det grov oaktsamhet.

Hovrätten diskuterar särskilt varför politikerna måste straffas, från
ett större perspektiv. De pratar om att MB:s regler skulle bli
verkningslösa annars. Det handlar också om *enhetlig
rättstillämpning*.

De fick alla 30 dagsböter men slapp rättegångsavgifter p.g.a. *de
särskilda omständigheterna i fallet*.

Men det var nära att de slapp undan helt:

## Enköpings Tingsrätt B 853-00

26:3 om kommuners tillsyn.

26:2 också om att anmäla.

30:6 - möjlighet för den berörde att yttra sig innan sanktion.

Tingsrätten säger emot miljöinspektören (?) om att två veckors
försening inte gör det oskäligt att ta ut sanktionsavgift. (s. 53)

Nämnden skulle anmält. De behöver inte bedöma detaljer själva.

De uppfyllde inte sin anmälningsplikt enligt 26:2 med förteckningen
de hade. Den var inte tillräckligt bra och det var för sällan den
skickades in (årligen).

Nämndens åsidosättande var ett sånt åsidosättande som menas i 20:1
BrB.

"För straffansvar krävs att åsidosättande skett av uppsåt eller
oaktsamhet".

Det borde vara lätt i det här fallet att fatta att man var tvungen
att anmäla och ta ut avgift. Det är eftersom det fanns
tjänstemannaskrivelser som sa exakt det.

Men samtidigt uppfattade de sin roll och sina skyldigheter utifrån
tidigare lagstiftning. Dessutom utgick de från att de hade större
utrymme för bedömning. Och det fanns motsättning mellan nämnden och
miljöförvaltningen vilket gjorde att de tyckte att tjänstemannen var
för formalistisk.

Samtidigt borde de tänkt att det inte kan vara oskäligt att ta avgift
när företagen inte ens gett förklaringar till varför de är sena.

"Det ligger i sakens natur att det måste finnas ett ganska stort
utrymme för felbedömningar som grundar sig på att en bestämmelse har
tolkats felaktigt" och så hänvisar de till ett NJA.

Men sen säger de att nämnden har avvikit så mycket att det når upp
till straffbarhet.

Det var svårt för politikerna att förena sin politikerroll med
nämndens uppgift som tillsynsorgan. Det och att det inte blev så
stora skador av deras felaktiga handläggning gör att brottet ska
anses ringa. Att det var 7 st. gör ingen skillnad eftersom det var
vid samma tillfälle.

Åklagaren påstod att företeckningen aldrig var tänkt att lämnas in
till åklagarmyndigheten men bevisade inte det så man utgick från att
det var tanken. Det blev en del utredningar sen så TR tyckte inte att
skadan blev så stor.

"Åtalet i sin helhet ogillas"

En var skiljaktig eftersom de borde ha satt sig in i lagstiftningen
och deras brott då inte kan anses vara ringa.
