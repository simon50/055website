# Uppgift

## Material

* Nämnda texter och rättsfall
* lagstiftning
* förarbeten
* *Allmänna råd om ekonomiskt bistånd* (SOSFS 2013:1)
* doktrin (exv. kommentaren *Nya Sociallagarna*)
* Övrig relevant litteratur

Specifikt för grupp D:

* Kammarrätten i Stockholm 2011-02-03 mål nr 5116-10, 
* Kammarrätten i Göteborg 2011-04-27 mål nr 5170-10, 
* Kammarrätten i Stockholm 2011-07-05 mål nr 1709-11
* Socialstyrelsens allmänna råd
* Eventuellt annat relevant material

## Frågan

Det som ska besvaras av grupp D är i princip: "Vilka krav på att
avyttra tillgångar kan kommunen ställa?"

Hur långt ska man behöva gå för att anses inte själv kunna få sina
behov tillgodosedda? Man kan försörja sig genom inkomster eller
*andra tillgångar*.

Bakgrundsinformation från PDF:en som gäller alla grupper:

> EKONOMISKT BISTÅND I SOCIALTJÄNSTEN Detta seminarium ska fokusera
> på ekonomiskt bistånd enligt 4 kap. 1 § socialtjänstlagen (SoL),
> också kallat försörjningsstöd (tidigare socialbidrag). Poängen med
> seminariet är att tydliggöra rättsliga gränser och villkor för
> försörjningsstöd samt kritiskt granska rätten. Det sista innebär
> att jag förväntar mig att ni också anför en kritisk diskussion till
> rättsreglerna, dess tillämpning och effekter. 
>
> Innan seminariet ska varje grupp förbereda en presentation på 1
> 0-15 min i vilken nedanstående frågor ska besvaras. Utöver nämnda
> texter och rättsfall kan ni behöva använda lagstiftning,
> förarbeten, Socialstyrelsens Allmänna råd om ekonomiskt bistånd
> (SOSFS 2013:1), doktrin (exv. kommentaren Nya sociallagarna) och
> övrig relevant litteratur. Upplägg för presentationen väljer ni
> själva. Om ni vill använda Powerpoint, mejla den till [mejl] innan
> seminariet.

Det finns två mer konkreta frågor som grupp D ska besvara:

1. *Vilka krav kan kommunen ställa på att den enskilde ska avyttra
   bil och bostad för att få rätt till fullt ekonomiskt bistånd?*
   
2. *Diskutera om dessa krav kan komma i konflikt med bestämmelsen i 4
   kap. 1 § 4 st. om att biståndet ska stärka den enskildes förmåga
   att leva ett självständigt liv.*

# Rättsfallen

## Karpinski

* Ingenstans att bo om han säljer villan.
* Villan är billig och en billig hyreslägenhet skulle bli dyrare.
* Svårighet att skaffa ny bostad eftersom ingen lön.
* Socialnämnden ville att han skulle försöka sälja eller belåna.
* Då skulle han ha möjlighet att bli självförsörjande och skaffa ny.

Kammarrätten håller med om att nämnden måste ta hänsyn till att det
kan vara svårt för honom utan inkomst att få en ny bostad om han
säljer den han har.

Kammarrätten hänvisar till *Socialstyrelsens allmänna råd om
ekonomiskt bistånd* som säger att försäljning kan motiveras om det
ger ett stort överskott. Men man ska ta hänsyn till särskilda skäl,
enligt samma källa.

En anledning att rätten dömer till Karpinskis fördel är att han inte
fått tillräckligt rådrum.

Förvaltningsrätten hade tidigare avslagit överklagandet. De
diskuterar 4:1 lite. De säger saker som:

> I detta ligger att den enskilde måste utnyttja alla de möjligheter
> som står honom eller henne till buds innan rätt till bistånd
> inträder, t.ex. genom avyttring av realiserbara tillgångar.

och 

> [...] bör nämnden endast beakta sådana tillgångar som den enskilde
> faktiskt kan förfoga över eller få tillgång till.

De hänvisar också till SOSFS om att man måste tjäna tillräckligt
mycket på det och att det kan finnas särskilda skäl som hindrar
försäljning.

Han har haft tillräckligt rådrum, enligt dem.

Det var just rådrummet som gjorde att Kammarrätten dömde till hans
fördel. Även om nämnden hade gett honom råd om att sälja den i
Februari så var han vid det tillfället *inte aktuell som
biståndssökare hos socialnämnden och inte tidigare uppburit
försörjningsstöd*.

## Al-Kaei

* Han hade fått stöd för att köpa en minibuss 1990.
* Sen köpte han en ny av modell 1999.
* Nämnden ville att han skulle sälja minibussen för att försörja sig.
* Lokaltrafiken går för sällan, säger han.
* De har inte släkt som kan köra dem.
* Stor risk för minskad självständighet för familjen, säger han.
* Nämnden säger: inte stärkt att de inte kan ha skälig levnadsnivå.
* De tycker att kollektivtrafik räcker för barnen.
* Hans fru får ansöka om färdtjänst om hon inte kan gå.
* Al-Kaei påpekar att han har rätt till valfrihet.

Kammarrätten säger att beslutet att han skulle få en bil inte betyder
att han har rätt till bil för all framtid. Man kan ändra det om
förutsättningar ändras.

Kammarrätten håller med om att barnen nu är så gamla att de kan åka
buss till skola och fritidsaktiviteter.

De håller också med om att frun ska ha färdtjänst istället.

De säger att han inte gjort sannolikt att han behöver bilen för att
få en skälig levnadsnivå.

## Sevelin

* Nämnden vill att han ska sälja sin bostadsrätt och hyra.
* De skulle hjälpa med kommunal borgen eller bostadssocialt kontrakt.
* Han säger att de inte tog upp det när han frågade innan.

Kammarrätten säger att Sevelin inte visat att det inte skulle bli
stor vinst om han säljer bostadsrätten.

Kammarrätten säger också att han inte visat att han inte kan skaffa
annat boende.

Kammarrätten säger att de sex månader han fick på sig att sälja
bostaden var tillräcklig tid.

Därför gjorde nämnden rätt.

Förvaltningsrätten gör en annan bedömning. De sa att nämnden inte
skulle se hans bostadsrätt som en realiserbar tillgång.

Motiveringen för nämndens ursprungliga beslut var att Sevelin inte
medverkat efter egen förmåga till att uppnå egen försörjning.

Han hade haft lägenheten hela tiden och ändå tidigare fått bidrag.
Men plötsligt sa de att han hade 6 månader på sig att sälja den.

Nämnden säger att han borde fattat att han ska stå i bostadskö sedan
tidigare. Han har fått bidrag sedan 2003 och om han då ställt sig i
kö så hade han kunnat få bostad. Nu får han skylla sig själv. De
säger också att om han ger en månadshyra i deposition så får han
kontrakt utan att han haft inkomst senaste fem åren. Det kan han lösa
om han säljer lägenheten.

De kommenterar på 4:1 och SOSFS:

> Nämnden bör ta hänsyn till om det i individuella fall finns
> särskilda skäl mot byte av bostad, som t.ex. om den enskilde har
> begränsad möjlighet att bli godkänd som hyresgäst, t.ex. vid
> arbetslöshet.

Nämnden bestridde inte att det inte blir mycket överskott efter
försäljning eftersom Sevelin har skulder som då förfaller, den inte
är så mycket värd och att han är belastat med skatt från tidigare
försäljning. Inte heller att han blir bostadslös om han säljer.
Därför ser förvaltningsrätten det som bevisat.

# Fråga 1

"*Vilka krav kan kommunen ställa på att den enskilde ska avyttra bil
och bostad för att få rätt till fullt ekonomiskt bistånd?*"

Kommunen kan ställa de krav som lagen anger ska ställas. Eller de som
anges av SOSFS. Eller de som praxis säger är ok.

Två av fallen rör bostad och ett rör bil. Kraven är olika för olika
saker.

## Bostad

Karpinskis fall rörde en villa och Sevelins en bostadsrätt. Villan
verkar ha varit mycket mer värd än bostadsrätten. Sevelin blev
däremot tvungen att sälja bostadsrätten trots att han inte skulle
tjäna mycket på det. 

Det finns en annan avgörande skillnad mellan fallen. Kammarrätten
prövar aldrig riktigt i Karpinskis fall om det är nödvändigt att
sälja villan för att få bostadsstöd. De säger bara att nämndens
beslut inte ska gälla eftersom de inte gav honom tillräckligt med
tid. Sevelin hade fått gått om tid. Dessutom hade han haft bidrag i
många år.

De faktiska kraven när det gäller bostad finns i SOSFS 2013:1

> En villa eller en bostadsrätt bör endast betraktas som realiserbar
> tillgång, om en försäljning bedöms kunna ge ett intäktsöverskott
> som motiverar åtgärden och det finns möjlighet att ordna annat
> boende. Även om ett överskott talar för en försäljning kan en sådan
> vara olämplig av andra skäl (jfr avsnittet "Boendekostnad vid kort-
> och långvarigt biståndsbehov" s. 8). Om försäljningen blir aktuell,
> bör den enskilde få skälig tid på sig att sälja villan eller
> bostadsrätten (jfr avsnittet ”Skälig tid för bostadsbyte” s. 9).

I alla rättsfallen hänvisas till den gamla versionen av
*Socialtjänstens allmänna råd om ekonomiskt bidrag*. Där står i
princip att man måste sälja sin bostad om man kan få ett bra
överskott på den och det inte finns särskilda skäl. 

*Särskilda skäl* kan enligt förvaltningsrätten i *Sevelin* vara att
man får svårt att bli godkänd som hyresgäst när man är arbetslös (han
förlorade för att han inte bevisat sin svårighet).

I *Karpinski* går man inte heller in så mycket på vad *särskilda
skäl* kan vara. Så det är svårt att säga exakt. Men det finns lite i
det på s. 8 i SOSFS 2013:1:

> - om det finns risk för att ett byte medför negativa sociala
>   konsekvenser,
> 
> - om en barnfamilj genom att flytta skulle tvingas bryta upp från
>   barnomsorg, skola och socialt nätverk,
> 
> - om en ensamstående vuxen, t.ex. med funktionsnedsättning eller
>   sociala problem och äldre med sviktande hälsa, har ett särskilt
>   stort behov av kontinuitet i det sociala nätverket eller den
>   fysiska miljö som hänger samman med det nuvarande boendet,
> 
> - om bostaden är anpassad till en boendes funktionsnedsättning
>   eller
> 
> - om den enskilde har begränsad möjlighet att bli godkänd som
>   hyresgäst, t.ex. vid arbetslöshet eller betalningsanmärkning.

De nämner också att "Nämnden bör dock undvika beslut som medför att
den enskilde tvingas flytta från den tätort eller den del av kommunen
där han eller hon bott under flera år."

## Bil 

Från SOSFS 2013:1:

> Socialnämnden bör bedöma från fall till fall om även andra lätt
> realiserbara tillgångar, t.ex. bilar, ska påverka rätten till
> ekonomiskt bistånd. Innehav av bil bör inte vara ett hinder, om den
> enskilde måste ha bil
> 
> -  i sitt arbete,
> 
> -  för att kunna ta sig till och från sin dagliga sysselsättning,
>    t.ex. därför att allmänna kommunikationsmedel inte har rimlig
>    turtäthet eller finns inom rimligt avstånd från bostaden,
>    
> - för att skjutsa barnet eller barnen till förskoleverksamhet,
> 
> - av medicinska eller sociala skäl, t.ex. för att ett barn ska
>   kunna umgås med sin förälder eller
>   
> - för att han eller hon riskerar att bli utsatt för våld eller
>   andra över- grepp av närstående. 
>   
> Socialnämnden bör i vissa fall kunna aktualisera byte till en
> billigare bil, om bilens värde är högre än ett basbelopp. Om den
> enskilde på grund av funktionsnedsättning har en specialanpassad
> bil, bör denna, oavsett värde, inte räknas som en tillgång.
   
# Fråga 2

"*Diskutera om dessa krav kan komma i konflikt med bestämmelsen i 4
kap. 1 § 4 st. om att biståndet ska stärka den enskildes förmåga att
leva ett självständigt liv.*"

Al-Kaei argumenterar för att det kan det på olika sätt. Han säger att
det gör det omöjligt för honom att Köra sina barn till sina
aktiviteter och sin fru dit hon vill (hon kan inte gå själv). Det är
ett lite svagt argument eftersom det finns buss där han bor, även om
den inte går så ofta.

Visst, man har mer självständighet om man äger sin bostad så att
ingen kan ta den ifrån en men det finns en del skydd för hyresgäster
också. Det är i princip det man vill tvinga dem till – att bli
hyresgäster.
